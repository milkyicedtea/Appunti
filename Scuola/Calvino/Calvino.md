# Calvino

## La formazione
Italo Calvino nasce il 15 ottobre 1923 a Santiago de Las Vegas, nell'isola di Cuba,
il padre dirige una stazione sperimentale di agricoltura. 
L'atteggiamento dei genitori, entrambi scienziati, laici e antifascisti, influenza la personalità dello scrittore, che guarderà sempre al mondo e alla scrittura con lucido razionalismo. 
Nel 1926 la famiglia ritorna in Italia.
Terminato il liceo, Calvino si iscrive alla facoltà di agraria, dapprima a Torino, poi a Firenze, ma è costretto a interrompere gli studi a causa della guerra. 
In seguito all'armistizio dell'8 settembre 1943 rifiuta di aderire alla Repubblica di Salò e partecipa alla Resistenza nella briga ta Garibaldi, vivendo esperienze che lasceranno in lui un segno indelebile

## Politica e letteratura
Dopo la Liberazione (completata il 25 aprile del 1945) Calvino risiede stabilmente a Torino, dove si laurea in lettere.
Gli anni del secondo dopoguerra sono caratterizzati dall'impegno politico (iscrizione al Partito comunista italiano) e dalla collaborazione con vari giornali e con la casa editrice Einaudi, di cui diventerà redattore nel 1950.
In questo ambiente ha l'opportunità di fare la conoscenza di diversi intellettuali che giudicano con favore le sue prime prove letterarie.
Calvino esordisce come scrittore alla fine degli anni Quaranta, in un clima culturale dominato dalla corrente del Neorealismo.
Il suo primo romanzo, **"Il sentiero dei nidi di ragno"** (1947), ambientato in Liguria negli anni della guerra, segue le vicende di Pin, un bambino che si unisce a un gruppo di partigiani e ne condivide le avventure. L'adozione di un'ottica infantile permette all'autore di rievocare la Resistenza senza enfasi celebrativa, in un'atmosfera sospesa tra il realismo e la dimensione fiabesca.
Uno stile più oggettivo è invece quello dei racconti di **"Ultimo viene il corvo"** (1949), in cui alla tematica resistenziale (ovvero dedicata alla Resistenza) si affiancano testi che riflettono il difficile ritorno della società italiana alla normalità nel secondo dopoguerra.

## L'uscita dal PCI e l'impegno 
Gli anni Cinquanta sono fondamentali nella vita di Calvino, che nonostante il distacco dal Neorealismo mantiene un forte impegno politico e civile.
Esso si traduce in una produzione realistica legata ai temi del suo tempo.
Il saggio **"Il midollo del leone"** (1955) e le raccolte di racconti **"La formica argentina"** (1952), **"La speculazione edilizia"** (1957) e **"La nuvola di smog"** (1958) affrontano le problematiche della società industriale (l'inquinamento, le costruzioni abusive ecc.) con spirito decisamente critico verso il boom economico e lo sviluppo di quegli anni.
L'invasione sovietica dell'Ungheria del 1956 fa maturare in Calvino il distacco dal Partito comunista, che lascia nell'agosto del 1957.
La fase dell'impegno politico si chiude per lo scrittore con **"La giornata d'uno scrutatore"** (1963), romanzo breve che ha come protagonista un giovane intellettuale di sinistra, Amerigo Ormea, che vede vacillare le sue certezze politiche e morali.

## Fiabe e allegorie
Nel corso degli anni Cinquanta Calvino si dedica a una produzione fiabesca. 
Essa si esprime sia nelle **"Fiabe Fiabe italiane"** (1956), una raccolta di racconti del folclore popolare delle diverse regioni italiane.
Si dedica poi a tre romanzi che andranno a formare la trilogia **"I nostri antenati"** (1960): 
    - Il visconte dimezzato (1952)
    - Il barone rampante (1957)
    - Il cavaliere inesistente (1959)
Queste opere si prestano a letture diverse: 
    - Una più semplice, che le rende un esempio di letteratura per ragazzi
    - Una più profonda, che ne mostra il significato allegorico, inducendo a riflettere su alcuni aspetti della condizione dell'uomo contemporaneo.
Il visconte dimezzato narra la vicenda fantastica di un uomo diviso da un colpo di cannone in due metà:
    - Una del tutto malvagia
    - L'altra buona
Questo allude alla lacerazione dell'uomo moderno e alla sua ricerca di un'identità e di una nuova completezza.
Ne Il barone rampante il protagonista decide di separarsi dal mondo, vivendo per sempre sugli alberi ma riuscendo a partecipare agli eventi più importanti.
Esso rappresenta un modello di intellettuale che per comprendere la realtà la osserva a distanza, evitando il coinvolgimento diretto.
La storia de Il cavaliere inesistente, narra di un cavaliere senza corpo
Egli ed è una metafora del conformismo e dell'alienazione dell'uomo moderno.
Tra la produzione fiabesca e quella realistica si colloca **"Marcovaldo ovvero le stagioni in città"** (1963), una raccolta di favole moderne che hanno come protagonista Marcovaldo, un contadino che vive come manovale in un'anonima metropoli industriale, nella quale cerca invano di ritrovare un contatto con la natura.

## Il Menabo e la sfida al labirinto
L'impegno civile di Calvino si traduce in questi anni nella rivista **"Il Menabo"** (1959).
La rivista propone due argomenti di discussione al centro del dibattito culturale degli anni Sessanta: 
    - Il rapporto tra letteratura e industria, affrontato da Vittorini
    - Il ruolo dell'intellettuale nella moderna società industriale a cui Calvino dedica un celebre saggio intitolato **"La sfida al labirinto"** (1962).
Essendo il Neorealismo ormai incapace di raccontare le trasformazioni dell'Italia dal boom economico, Calvino afferma che lo scrittore non deve perdersi nel labirinto, ma deve mantenere una coscienza critica, proponendo una via per combattere il caos e l'alienazione.

##  La poetica cosmicomica 
Nel 1964 Calvino sposa a Cuba Ester Judith Singer. 
Nel 1967 si trasferisce a Parigi. 
In questo periodo che Calvino abbandona la narrativa realistica e fiabesca per le discipline scientifiche.
Tale svolta è tetsimoniata da due raccolte di racconti fantascientifici:
    - **"Le Cosmocomiche"**
    - **"Ti con zero"**
Calvino sperimenta una forma di narrativa fantastica originale dove affronta argomenti come l'origine dell'universo, la struttura del cosmo e l'evoluzione della vita.
Il "comico" del titolo nasce dal contrasto straniante tra l'astrattezza delle ipotesi scientifiche e le situazioni con cui esse vengono spiegate.

## Gioco e scrittura
A Parigi Calvino si accosta allo Strutturalismo, alla semiotica e alla scrittura come gioco combinatorio (risultato di elementi posti in relazione tra loro secondo precise regole compositive).
Nascono così: 
    - **"Il castello dei destini incrociati"** (1969)
    - **"Le città invisibili"** (1972),
due romanzi la cui architettura si pone come a ridurre una realtà frammentaria e caotica entro schemi narrativi ordinati, divenendo una sorta di emblema della creazione narrativa che costruisce una serie di vicende virtualmente infinita e sempre mutevole.
Questo principio è alla base de **"Le città invisibili"**, opera costituita da 55 descrizioni di altrettante città immaginarie, che il viaggiatore Marco Polo riferisce all'imperatore Kublai Kan.
Le varie città, organizzate in serie secondo una precisa struttura e inserite in una cornice narrativa costituita dal dialogo tra Marco e il Kan, non consentono di raggiungere una reale conoscenza del mondo, che si rivela ambiguo.
La tecnica combinatoria viene portata all'estremo nel romanzo **"Se una notte d'inverno un viaggiatore"** (1979).
L'opera, costruita su un gioco di citazioni e parodie, aspira a riassumere in ogni possibile forma narrativa, ma allude anche all'incapacità della letteratura di spiegare la realtà.

## Il ritorno a Roma e le ultime opere
Pur vivendo a Parigi, Calvino continua a guardare con interesse le vicende italiane e scrive articoli su quotidiani come «Il Corriere della Sera» e «la Repubblica».
Nel 1980 Calvino rientra in Italia e si stabilisce a Roma.
La sua fiducia nella scrittura come mezzo di interpretazione della realtà entra in crisi, come testimonia la raccolta di saggi **"Una pietra sopra"** (1980), che allude al prevalere di una sfiducia verso la letteratura.
La sua ultima opera narrativa è Palomar (1983): 27 racconti che hanno come tema le esperienze di osservazione e riflessione sul mondo del signore Palomar.
Le prose traggono spunto dagli aspetti più piccoli della realtà (il movimento di un'onda, la pancia di un geco..), che sotto lo sguardo attento offrono però una inattesa profondità di prospettive.
Calvino qui rinuncia a ogni ardita costruzione narrativa, tentando la via alternativa dell'osservazione diretta, che si contenta di cogliere qualche frammento del reale e di trasferirlo sulla pagina scritta.
Al 1984 risale **"Collezione di sabbia"**, un insieme di articoli, memorie e riflessioni legati al periodo parigino.
Nel 1985 Calvino lavora alle **"Lezioni americane"**, cinque conferenze destinate all'Università di Harvard  che tuttavia non potrà mai tenere a causa della morte, avvenuta per un ictus a Siena il 19 settembre 1985.
Le Lezioni diventano poi un'estrema sintesi della sua poetica e una sorta di testamento ideale


## Le fasi della ricerca letteraria
Nell'opera di Calvino si possono individuare tre momenti fonda mentali:
    - Una prima fase, dove egli sperimenta da un lato un approccio realistico alle problematiche politiche e sociali e, dall'altro, si interroga sui grandi temi della contemporaneità attraverso narrazioni di tipo fiabesco e allegorico.
    - Un secondo momento dove lo scrittore concentra la sua attenzione sul rapporto tra la realtà e il linguaggio e, trasferisce in opere di architettura formale il tentativo di dare ordine alla varietà del mondo.
    - Negli anni Ottanta, Calvino approda a una sfiducia nella possibilità di dare un'interpretazione unitaria della realtà ma sembra individuare una possibilità di conoscenza almeno parziale nell'osservazione degli aspetti più minuti dell'esistenza.

## Sperimentalismo e coerenza 
L'itinerario creativo di Calvino è caratterizzato dal succedersi di temi e forme narrative differenti, che lo portano verso le tendenze letterarie del Novecento, ma senza aderire in modo esclusivo a nessuna.
La sua opera è animata da incessante sperimentalismo e da una varietà in cui coesistono intento realistico e gusto fiabesco, critica sociale e interesse per la scienza. A questi temi fa riscontro un'organicità determinata da una poetica comune a tutta la sua opera che, pur evolvendosi, resta fedele alla scrittura come strumento di indagine della realtà.

## Efficacia e limiti della ragione
L'elemento di continuità nell'opera di Calvino è dato dall'attitudine razionalistica, ossia dal ruolo primario attribuito alla ragione come mezzo di ricerca del senso di una realtà labirintica, dove lo scrittore non cessa di ricercare la presenza di un principio ordinatore.
La fiducia nella ragione non è però separata dalla consapevolezza dei suoi limiti e della'insufficienza a comprendere la varietà del mondo.
Esso si presenta infatti spesso in forme caotiche e irrazionali.
I romanzi mostrano le varie fasi di questa ricerca, che dall'analisi della realtà politica e sociale tipica della fase neorealistica si trasforma, in una riflessione sul rapporto tra realtà e linguaggio, giungendo ad una sfiducia nelle possibilità conoscitive della scrittura.
Questo percorso è testimoniato dalla produzione saggistica.
Ne **"La sfida al labirinto"** (1962) Calvino usa la metafora del labirinto come simbolo della complessità dell'esistenza.
Inoltre sottolinea l'importanza di assumere un ruolo attivo e critico di sfida per analizzarne le contraddizioni.
In **"Una pietra sopra"** (1980) egli sembra rinunciare a ogni possibilità di interpretazione unitaria del reale.
