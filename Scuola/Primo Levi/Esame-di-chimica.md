# Esame di chimica 
## Commento
### Annuncio del Kommando e delusione iniziale
- Racconta la costituzione del Kommando Chimico all'interno di un campo di concentramento. 
- Annunciata la formazione del reparto, i prigionieri si riuniscono e scoprono che il Kapo incaricato non e' un chimico,
ma un delinquente profesionale.
- I prigionieri, che si aspettavano uno specialista, rimangono molto delusi.

### Sfide quotidiane e annuncio dell'esame
- Il Kapo comunica ai prigionieri che fino all'inizio della produzione, si occuperanno solo di trasportare e gestire il
magazzino del cloruro di magnesio.
- Avverte i prigionieri che chi si è presentato come chimico dovra' sostenere un esame di chimica.

### Preoccupazione per l'esame
- Levi descrive la surrealta' di affrontare un esame di chimica in condizioni cosi' pietose. "Ironizza" sulle apparenze malridotte,
sulla fame e sulla mancanza di fazzoletti per soffiarsi il naso durante l'esame
- I prigionieri dubitano se i tedeschi abbiano davvero bisogno di chimici o se questo sia un pretesto per tormentare i prigionieri
- Levi riflette inoltre sulle difficolta' di dover sostenere un'esame di chimica in condizioni fisiche cosi' estreme, mettendo in primo 
piano il contrasto tra la richiesta di competenze specialistiche e la loro realta' di prigionieri.
- Esprime la sua consapevolezza sul fatto che la sua unica possibilita' di sopravvivenza sia diventare uno Specialista
superando questo esame
- Infine mette in dubbio la realta' di quello che sta vivendo, sottolineando la difficolta' di credere alle proprie esperienze
in un contesto cosi' estremo








[//]: # (ESAME DI CHIMICA)

[//]: # (Il Kommando 98, detto Kommando Chimico, avrebbe dovuto essere un reparto di specialisti.)
[//]: # (Il giorno in cui fu dato l’annuncio ufficiale della sua costituzione, uno sparuto gruppo di quindici Häftlinge si radunò)
[//]: # (intorno al nuovo Kapo, in piazza dell’Appello, nel grigiore dell’alba. Fu la prima delusione: era ancora un «triangolo verde»,)
[//]: # (un delinquente professionale, l’Arbeitsdienst non aveva giudicato necessario che il Kapo del Kommando Chimico fosse un chimico.)
[//]: # (Inutile sprecare il fiato a fargli domande, non avrebbe risposto, o risposto a urli e pedate. Peraltro rassicurava il )
[//]: # (suo aspetto non troppo robusto e la statura inferiore alla media. Fece un breve discorso in sguaiato tedesco da caserma,)
[//]: # (e la delusione fu confermata. Quelli erano dunque i chimici: bene, lui era Alex, e se loro pensavano di essere entrati )
[//]: # (in paradiso sbagliavano. In primo luogo, fino al giorno dell’inizio della produzione il Kommando 98 non sarebbe stato )
[//]: # (che un comune Kommandotrasporti addetto al magazzino del Cloruro di Magnesio. Poi, se credevano, per essere degli )
[//]: # (Intelligenten, degli intellet- tuali, di farsi gioco di lui, Alex, un Reichsdeutscher, ebbene, Herrgottsacrament, )
[//]: # (gli avrebbe fatto vedere lui, gli avrebbe... &#40;e, il pugno chiuso e l’indice teso, tagliava l’aria di traverso nel gesto )
[//]: # (di minaccia dei tedeschi&#41;; e finalmente, non dovevano pensare di ingannare nessuno, se qualcuno si era presentato come )
[//]: # (chimico senza esserlo; un esame, sissignori, in uno dei prossimi giorni; un esame di chimica, davanti al triumvirato )
[//]: # (del Reparto Polimerizzazione: il Doktor Hagen, il Doktor Probst, il Doktor Ingenieur Pannwitz. Col che, meine Herren, )
[//]: # (si era già perso abbastanza tempo, i Kommandos 96 e 97 si erano già avviati, avanti marsch, e, per cominciare, chi non )
[//]: # (avesse camminato al passo e allineato avrebbe avuto a che fare con lui. Era un Kapo come tutti gli altri Kapos. )
[//]: # (Uscendo dal Lager, davanti alla banda musicale e al posto di conta delle SS, si marcia per cinque, col berretto in mano, )
[//]: # (le braccia immobili lungo i fianchi e il collo rigido, e non si deve parlare. Poi ci si mette per tre, e allora si può )
[//]: # (tentare di scambiare qualche parola attraverso l’acciottolio delle diecimila paia di zoccoli di legno. Chi sono questi )
[//]: # (miei compagni chimici? Vicino a me cammina Alberto, è studente del terzo anno, anche questa volta siamo riusciti a non )
[//]: # (separarci. Il terzo alla mia sinistra non l’ho mai visto, sembra molto giovane, è pallido come la cera, ha il numero )
[//]: # (degli olandesi. Anche le tre schiene davanti a me sono nuove. Indietro è pericoloso voltarsi, potrei perdere il passo o )
[//]: # (inciampare; pure provo per un attimo, ho visto la faccia di Iss Clausner. Finché si cammina non c’è tempo di pensare, )
[//]: # (bisogna badare di non togliere gli zoccoli a quello che zoppica davanti e di non farseli togliere da quello che zoppica )
[//]: # (dietro; ogni tanto c’è un cavo da scavalcare, una pozzanghera viscida da evitare. So dove siamo di qui sono già passato )
[//]: # (col mio Kommando precedente, è la H-Strasse, la strada dei magazzini. Lo dico ad Alberto: si va veramente al Cloruro di )
[//]: # (Magnesio, almeno questa non è stata una storia. Siamo arrivati, scendiamo in un vasto interrato umido e pieno di correnti)
[//]: # (d’aria; è questa la sede del Kommando, quella che qui si chiama Bude. Il Kapo ci divide in tre squadre; quattro a scaricare)
[//]: # (i sacchi dal vagone, sette a trasportarli giú, quattro a impilarli nel magazzino. Questi siamo io con Alberto, )
[//]: # (Iss e l’olandese. Finalmente si può parlare, e a ciascuno di noi quello che Alex ha detto sembra il sogno di un pazzo. )
[//]: # (Con queste nostre facce vuote, con questi crani tosati, con questi abiti di vergogna, fare un esame di chimica. )
[//]: # (E sarà in tedesco, evidentemente; e dovremo comparire davanti a un qualche biondo Ario Doktor sperando che non dovremo )
[//]: # (soffiarci il naso, perché forse lui non saprà che noi non possediamo fazzoletto, e non si potrà certo spiegarglielo. )
[//]: # (E avremo addosso la nostra vecchia compagna fame, e stenteremo a stare immobili sulle ginocchia, e lui sentirà certamente)
[//]: # (questo nostro odore, a cui ora siamo avvezzi, ma che ci perseguitava i primi giorni:l’odore delle rape e dei cavoli crudi)
[//]: # (cotti e digeriti. Cosí è, conferma Clausner. Hanno dunque i tedeschi tanto bisogno di chimici? O è un nuovo trucco, )
[//]: # (una nuova macchina «pour faire chier les Juifs?» Si rendono conto della prova grottesca e assurda che ci viene richiesta,)
[//]: # (a noi non piú vivi, noi già per metà dementi nella squallida attesa del niente? Clausner mi mostra il fondo della sua gamella.)
[//]: # (Là dove gli altri incidono il loro numero, e Alberto ed io abbiamo inciso il nostro nome, Clausner ha scritto:)
[//]: # («Ne pas chercher à comprendre». Benché noi ci pensiamo non piú di qualche minuto al giorno, e anche allora in uno strano)
[//]: # (modo staccato ed esterno, noi sappiamo bene che finiremo in selezione. Io so che non sono della stoffa di quelli che )
[//]: # (resistono, sono troppo civile, penso ancora troppo, mi consumo al lavoro. Ed ora so anche che mi salverò se diventerò )
[//]: # (Specialista, e diventerò Specialista se supererò un esame di chimica. Oggi, questo vero oggi in cui io sto seduto a un )
[//]: # (tavolo e scrivo, io stesso non sono convinto che queste cose sono realmente accadute.)